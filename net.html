<p>
    <a
        href="#_Toc510435547"
    >
        Vispārīgas zināšanas par Internetu
    </a>
</p>
<p>
    <a
        href="#_Toc510435548"
    >
        Pieslēgšanās Interneta tīklam. Internet pamatprotokoli.
    </a>
</p>
<p>
    <a
        href="#_Toc510435549"
    >
        Pielikumi Internet tīklam
    </a>
</p>
<p>
    <a
        href="#_Toc510435550"
    >
        Programmas darbam ar protokolu FTP
    </a>
</p>
<p>
    <a
        href="#_Toc510435551"
    >
        Tīmekļa pārlūkprogrammas (Internet navigatori)
    </a>
</p>
<p>
    <a
        href="#_Toc510435552"
    >
        WWW izveidošana
    </a>
</p>
<p>
    <a
        href="#_Toc510435553"
    >
        Statiskās tīmekļa vietnes ar pasīvām interneta lappusēm
    </a>
</p>
<p>
    <a
        href="#_Toc510435554"
    >
        Statiskās tīmeķla vietnes ar interaktīvām interneta lappusēm
    </a>
</p>
<p>
    <a
        href="#_Toc510435555"
    >
        Dinamiskās tīmekļa vietnes, kuru interneta lappuses formējas servera
        pusē
    </a>
</p>
<p>
    <a
        href="#_Toc510435556"
    >
        Dinamiskās tīmekļa vietnes, kuru interneta lappuses formējas klienta
        pusē.
    </a>
</p>
<p>
    <a
        href="#_Toc510435557"
    >
        WWW tehnoloģiju izmantošana datu bāzes pieejai
    </a>
</p>
<p>
    <a
        href="#_Toc510435558"
    >
        DB satura vienreizīga vai periodiska pārveidošana statiskos dokumentos
    </a>
</p>
<p>
    <a
        href="#_Toc510435559"
    >
        Piekļūšana datu bāzei servera pusē
    </a>
</p>
<p>
    <a
        href="#_Toc510435560"
    >
        Piekļūšana datu bāzei klienta pusē
    </a>
</p>
<h2 align="left">
    <a name="_Toc510435547"></a>
    <a name="_Toc248161631">8.1. Vispārīgas zināšanas par Internetu</a>
</h2>
<p>
    Globālie tīkli aptver ļoti plašas teritorijas, Internets arī ir globāls
    tīkls. Internets ir globāla, savstarpēji savienotu datoru un ierīču tīklu
    sistēma, kas datu pārraidei izmanto standarta Interneta Protokolu (IP), lai
    apkalpotu miljardiem cilvēku visā pasaulē. Būtībā, Internets ir tīkls no
    tīkliem, kas sastāv no miljoniem dažādiem, mazākiem publiskiem, privātiem,
    biznesa, akadēmiskajiem un valdības tīkliem, lokāliem un globāliem, kas
    savā starpā savienoti ar neskaitāmām elektroniskām, bezvadu, optiskajām
    tīklu tehnoloģijām. Internetā pieejama ļoti plašs informācijas klāsts,
    Internets ietver e-pasta, datu pārraides, tērzēšanas un tīmekļa dokumentus.
</p>
<p>
    Internets ir atvēris un attīstījis pavisam jaunas komunikāciju formas, kā
    piemēram čatošana, forumi, blogošana. Tāpat attīstījās arī tādi pakalpojumi
    kā Interneta veikali, dažādi interneta biznesa pakalpojumi u.c. Tas ir
    kļuvis par neatņemamu sastāvdaļu daudzu cilvēku dzīvē, jo no tā ir atkarīga
    biznesa darbība, komunikācija ar cilvēkiem, utt.
</p>
<p>
    Vārds „Internets” ir saīsinājums no termina „Internetwork”, kas nozīmē
    Starptīkls. Internetu mēdz dēvēt arī par Tīklu vai Tīmekli. Terminu
    Internets, ja to lieto kā visu pasaules IP tīklus, raksta kā īpašvārdu – ar
    lielo burtu. (Tomēr mūsdienās tas aizvien vairāk tiek uzskatīts par
    vispārēju jēdzienu, un tiek lietots ar mazo burtu.) Termini Internets un
    Globālais tīmeklis bieži tiek lietoti kā sinonīmi, tomēr tā nav, tie ir
    dažādi termini. Internets ir tehnikas un programmatūras infrastruktūra, kas
    nodrošina globālu sakaru sistēmu starp ierīcēm, bet Globālais tīmeklis ir
    viens no pakalpojumiem, kas izmanto Internetu, lai komunicētu. Tas ir
    hiperteksta dokumentu un citu resursu kopums, kas ir savstarpēji saistīts
    ar hipersaitēm un URL.
</p>
<p>
    Interneta pirmsākumi meklējami XX gadsimta 60. gadu sākumā, kad tika pētīta
    pakešu komutācija. Pakešu komutācijas tīkli ARPANET, Mark I, NPL un citi,
    tika izstrādāti 60. gadu beigās un 70. gadu sākumā, izmantojot dažādus
    protokolus. Tieši ARPANET tika izstrādāts izmantojot pakešu komutācijas un
    rindas teorijas tehnoloģijas, un tas noveda pie Interneta attīstības, kur
    vairāki tīkli varēja tikt savienoti tīklā no tīkliem. 1983. gada 1. janvārī
    tika ieviests TCP/IP protokols un tādējādi tika ielikts pamats mūsdienu
    Internetam. 1984. gadā tika izstrādāta Domēnvārdu sistēma (DNS). Internets
    kļuva plaši pieejams publikai 1991. gadā, bet 1993. gadā parādījās
    interneta pārlūks Mosaic. Piecu gadu laikā, Interneta popularitāte izauga
    līdz 50 miljoniem cilvēku, tika piereģistrēti vairāk nekā miljons
    domēnvārdu. No 90. gadiem, tiek uzskatīts, ka interneta popularitāte auga
    pa 100% katru gadu. Kopš tā laika, Internets ir ļoti iespaidojis gan
    kultūru, gan komerciju. Uzplauka tūlītejas saziņas līdzekļi, tādi kā VoIP,
    čati, e-pasti, blogi un forumi. Inteernets turpina augt, un tas ir
    lielākais izklaides un uzziņu avots mūsdienās. Arvien vairāk un vairāk datu
    tiek pārsūtīts ar aizvien ātrākiem ātrumiem, izmantojot optiskos kabeļus,
    kas nodrošina ļoti augstus datu pārraides ātrumus. Arī Latvijā internets ir
    ļoti populārs, un to mūsdienās lieto lielākā daļa iedzīvotāju. Jāatzīmē, ka
    Latvijā ir viens no ātrākajiem interneta datu pārraides ātrumiem pasaulē.
</p>
<p>
    Internets ir decentralizēta vide, kas nozīme, ka tajā nav kāda centrālā
    vadība, kas uzrauga Internetā pieejamās informācijas klāstu. Par
    informācijas saturu ir atbildīgi interneta lietotāji. Populārākie Interneta
    protokoli mūsdienās ir IP, TCP, UDP, DNS, ka arī daudzi citi. Populārākie
    Interneta servisi, kas izmanto šos protokolus ir e-pasta servisi, Globālais
    tīmeklis, sesiju pieeja, IRC, u.c. Domājams, nākotnē Internets turpinās
    paplašināties, piedāvājot arvien jaunus paklpojumus un pilnveidojot jau
    esošos, kā piemēram, norēķināšanos Internetā, kas šobrīd, lai gan ir
    iespējama, tomēr ir diezgan nedroša. Tāpat ir grūtības ar liela
    informācijas materiāla pārsūtīšanu interneta vidē, kā piemēram, video.
</p>
<h2 align="left">
    <a name="_Toc276391731"></a>
    <a name="_Toc510435548"></a>
    <a name="_Toc313546371">8.2. Pieslēgšanās Interneta tīklam</a>
    . Internet pamatprotokoli.
</h2>
<p>
    <strong> </strong>
    Pieslēgumu Internetam iespējams nodrošināt, noslēdzot līgumu ar kādu no
    Interneta Pakalpojumu piegādātāju (ISP – Internet Service Provider). ISP ir
    starpnieks starp Internetu un datoru, nodrošinot pieslēgumu caur
    maršrutizāciju pa sakaru kanālu. Mūsdienās ir ļoti daudz ISP, kas piedāvā
    dažādu pakalpojumu klāstu, un pieslēgums Internetam vairs nav tik dārgs, kā
    pirms gadiem 10. Šobrīd īpaši populāra ir fiksēta mēneša maksa par
    internetu, atšķirībā no agrākājām maksām par pavadīto laiku internetā.
</p>
<p>
    Savienojums ar Internetu ir iespējams pa dažādām sakaru līnijām. Mūsdienās
    visbiežāk izmanto telefonu līnijas. Noslēdzot līgumu ar ISP, tiek saņemts
    modems, ar kuru tiek veikta pieslēgšanās Internetam. ISP piešķir datoram
    arī identifikācijas vārdu tīklā, kā arī konsultē un piegādā nepieciešamās
    programmas. Ir iespējama pieslēgšanās Internetam ar optisko kabeli vai
    bezvadu sakaru līniju. Pēdējā laika tie iegūst aizvien lielāku
    popularitāti, jo nodrošina ātrāku datu pārraidi. Tāpat ir iespējams
    patstāvīgs Interneta pieslēgums, ja nepieciešams uzturēt serveri. Arī šos
    pakalpojumus sniedz atsevišķi ISP, bet par tiem ir papildus jāmaksā, jo
    nepieciešams domēna vārds, ka arī jāizmanto izdalītā līnija. Par siem
    pakalpojumiem ir atsevišķa samaksa.<strong></strong>
</p>
<p>
    Šodien Internet protokolu komplekts ir vispopulārākais pasaulē. To var
    izmantot ziņojumu pārraidei caur jebkuru savstarpēji savienotu tīklu kopu
    un tas vienādā mērā ir derīgs sakariem kā lokālajos, tā arī globālajos
    tīklos. Internet protokolu komplekts ietver ne tikai zemāko slāņu
    specifikācijas (tādas, kā TCP un IP), bet arī specifikācijas tādiem
    vispārīgiem pielietojumiem, kā elektroniskais pasts, termināļu emulācija un
    failu pārsūtīšana. 8.1.attēlā tiek parādīti daži no vissvarīgākajiem
    Internet protokoliem un to sakarība ar OSI etatalonmodeli.
</p>
<p>
    <a name="_Toc248161632">TCP / IP protokolu steks</a>
    <strong> </strong>
    ir visbiežāk izmantojamais protokolu steks datoru pieslēgšanai Interneta
    tīklam. Steka zemākajos slāņos – fizikālā un kanāla - pieļaujams lietot
    visus populāros standarta protokolus.
</p>
<p>
    Steka pamatprotokoli ir IP un TCP, kas pēc OSI terminoloģijas atbilst
    attiecīgi tīkla un transporta slāņiem. IP nodrošina paketes virzību tīklā,
    bet TCP garantē tās nogādes drošību.
</p>
<p>
    Ilgstošas un daudzpusīgas lietošanas rezultātā dažādās valstīs un
    organizācijās steka lietojumu slānī ir iekļauts liels skaits populāru
    lietojumu protokolu, piemēram, failu pārraides protokols FTP, termināla
    TELNET emulācijas protokols, e-pasta protokols SMTP, hiperteksta
    pakalpojumu protokols WWW u.c.
</p>
<p align="center">
    <img
        width="424"
        height="347"
        src="www_files/image002.jpg"
    />
</p>
<p align="center">
    8.1. att. Internet protokolu sakarība ar OSI modeli
</p>
<p>
    Pie īpašībām, kas nodrošinājušas TCP/IP steka līderpozīcijas tirgū, pieder:
</p>
<ul type="disc">
    <li>
        tā iespējas fragmentēt paketi, t.i., iespējas izvēlēties dažādus tās
        maksimālos garumus, pārejot no viena tīkla fragmenta uz otru;
    </li>
    <li>
        elastīgā adresācijas sistēma, kas ļauj iekļaut intertīklā citu
        tehnoloģiju tīklus,
    </li>
</ul>
<p>
    apraides sūtījumu iespēju ekonomiskā izmantošana;
</p>
<ul type="disc">
    <li>
        apraides sūtījumu iespēju ekonomiskā izmantošana.
    </li>
</ul>
<h2 align="left">
    <a name="_Toc510435549"></a>
    <a name="_Toc248161634">8.3. Pielikumi Internet tīklam</a>
</h2>
<ul type="disc">
    <li>
        <strong>Utilītprogramma PING</strong>
    </li>
</ul>
<p>
    PING ir datortīkla utilītprogramma, ar kuru var pārbaudīt, vai noteikts
    mezgls ir sasniedzams (caur IP tīklu) un noteiktu datu pārraides ātrumu.
    PING darbojas, sūtot ICMP (Internet Control Message Protocol) "echo
    request" paketes uz mērķa mezglu un sagaidot ICMP "echo response" atbildes.
    Tā reģistrē pakešu turp un atpakaļ ceļa laiku, kā arī pakešu zudumus.
    Beigās tiek attēlota apkopojoša informācija par nosūtītam un saņemtām
    paketēm, kā arī patērētais laiks (kopējais, minimālais, vidējais,
    maksimālais, dažās versijās arī standartnovirze). Ar programmas PING
    izmantošanas piemēru var iepazīties 8.2. attēlā.
</p>
<p>
    Programmu 1983. gadā uzrakstīja Maiks Mūss (Mike Muuss), kad viņš strādāja
    ASV armijas Ballistisko pētījumu laboratorijā (Ballistic Research
    Laboratory). Tā bija viņam vajadzīga, lai noteiktu bojājumus datortīklā.
    Kopš tā laika programma ir adaptēta daudzām datorsistēmām, kas izmanto
    TCP/IP protokolu.
</p>
<p align="center">
    <img
        width="448"
        height="230"
        src="www_files/image004.jpg"
    />
</p>
<p align="center">
    8.2. att. PING programmas izmantošanas piemērs
</p>
<ul type="disc">
    <li>
        <strong>Utilītprogramma NETSTAT</strong>
    </li>
</ul>
<p>
    NETSTAT utilītprogramma parāda visus uz doto brīdi datorā aktīvos TCP/IP
    savienojumus, portus, kā arī tīkla darbības statistiku. Lai izvadītu
    nepieciešamo informāciju, utilītprogramma NETSTAT piedāvā izmantot vienu
    vai vairākus parametrus:
</p>
<ul>
    <li>
        -a : parāda visus aktīvos TCP savienojumus, kā arī TCP/UDP portus,
        kurus dators „klausās”;
    </li>
    <li>
        -e : parāda tīkla darbības statistiku, piemēram, nosūtīto un saņemto
        pakešu un baitu skaitu. Ar statistikas piemēru var iepazīties 8.3.
        attēlā;
    </li>
    <li>
        -n : parāda aktīvos TCP savienojumus, taču adreses un porti tiek
        parādīti skaitliski, tātad neizmantojot mezglu simboliskos apzīmējumus.
    </li>
</ul>
<p align="center">
    <img
        width="423"
        height="146"
        src="www_files/image006.jpg"
    />
</p>
<p align="center">
    8.3. att. NETSTAT statistikas dati
</p>
<ul type="disc">
    <li>
        <strong>Utilītprogramma ROUTE</strong>
    </li>
</ul>
<p>
    ROUTE utilītprogramma ļauj apskatīt vai arī izmainīt lokālo maršrutizācijas
    tabulu. Utilītprogrammai ir vienkāršā sintakse: route [-f] [-p] [Command
    [Destination] [mask Netmask] [Gateway] [metric Metric]] [if Interface]].
    Parametru nozīme ir sekojošā:
</p>
<ul>
    <li>
        -f : dzēš maršrutizācijas tabulā visus ierakstus, kas neattiecas uz
        resursdatoru maršrutiem;
    </li>
    <li>
        -p : izmantojot ar komandu „add”, norādītais maršruts tiek pievienots
        reģistram un lietots TCP/IP protokola izmantošanas gadījumā;
    </li>
    <li>
        parametra „Command” vērtības:
    </li>
</ul>
<p>
    o add : pievieno maršrutu;
</p>
<p>
    o change : maina eksistējošo maršrutu;
</p>
<p>
    o delete : dzēš maršrutu vai maršrutus;
</p>
<p>
    o print : izdrukā maršrutu vai maršrutus.
</p>
<ul>
    <li>
        parametrs „Destionation” norāda maršruta saņēmējpunktu;
    </li>
    <li>
        parametrs „mask Netmask” norāda apakštīkla maskas, kas saistītas ar
        tīkla saņēmēju;
    </li>
    <li>
        parametrs „Gateway” norāda vārtejas IP adresi, caur kuru notiek
        piekļūšana tīkla adresēm, kas definētas ar tīkla saņēmēj adresēm un
        apakštīkla masku;
    </li>
    <li>
        parametrs „metric Metric” norāda maršruta skaitli, kurš tiek izmantots,
        kad jāizvēlas starp vairākiem maršrutizācijas tabulas maršrutiem. Tiek
        izvēlēts atbilstošākais maršruts ar mazāko „metric Metric” vērtību;
    </li>
    <li>
        parametrs „if Interface” norāda interfeisa (tīkla kartes) indeksu, caur
        kuru var piekļūt saņēmējam;
    </li>
    <li>
        gadījumā ja ir nepieciešama informācijas par utilītprogrammas
        parametriem, tad var izmantot simbolu „/?”.
    </li>
</ul>
<p>
    Ar programmas izmantošanas piemēru (maršrutēšanas tabulas izdruku) var
    iepazīties 8.4. attēlā.
</p>
<p align="center">
    <img
        width="441"
        height="242"
        src="www_files/image008.jpg"
    />
</p>
<p align="center">
    <strong> </strong>
</p>
<p align="center">
    8.4. att. Maršrutēšanas tabulas izdruka izmantojot ROUTE utilītprogramm
</p>
<p>
    <strong> </strong>
</p>
<h2>
    <a name="_Toc510435550">1.1. Programmas darbam ar protokolu FTP</a>
</h2>
<p>
    Failu Transporta Protokols jeb FTP (File Transfer Protocol) ir TCP/IP steka
    lietojuma slāņa protokols failu pārsūtīšanai starp datoriem. Tas ir
    klients-serveris arhitektūras bāzēts protokols. Uz FTP servera datora
    darbojas FTP servera programmatūra, kas saņem klienta pieprasījumu uzstādīt
    savienojumu. Klientu datori darbina FTP klientu programmatūru, kas uzstāda
    TCP savienojumus ar serveri. Pēc savienojuma uzstādīšanas, klients var
    veikt vairāku veidu darbības ar failiem, tādas kā: augšupielādēt failus uz
    serveri, lejupielādēt failus no servera, pārsaukt vai dzēst serverī esošos
    failus, utt. FTP ir atvērts standarts un tā programmatūra ir sastopama
    praktiski visām platformām, tāpēc to var lietot, lai pārsūtītu failus starp
    dažādu arhitektūru datoriem un dažādām operētājsistēmām. Mūsdienās FTP
    protokola atbalsts ir gandrīz visās programmatūras, kas atbalsta HTTP
    protokolus, tā, piemēram, pie FTP servera var piekļūt caur vairākām
    pārlūkprogrammām, kā arī izmantojot Windows Explorer programmu.
</p>
<h2>
    <a name="_Toc510435551">
        1.2. Tīmekļa pārlūkprogrammas (Internet navigatori)
    </a>
</h2>
<p>
    Tīmekļa pārlūkprogramma ir programmatūra, kas ļauj lietotājam aplūkot uz
    tīmekļa serveriem esošus dokumentus. Populārākās pārlūkprogrammas ir
    Mozilla Firefox, Microsoft Internet Explorer, Opera un Safari.
    Pārlūkprogramma ir izplatītākais lietotāja aģentu veids.
</p>
<p>
    Pamatā tīmekļa pārlūkprogrammas sazinās ar tīmekļa serveriem caur HTTP
    (Hypertext Transfer Protocol) protokolu, kas ļauj tiem saņemt tīmekļa
    lappuses pēc to URL (Unified Resource Locator). HTTP protokols ļauj ne
    tikai tīmekļa pārlūkprogrammām saņemt tīmekļa lappuses no servera, bet arī
    nosūtīt informāciju uz serveri. Šobrīd visplašāk lietotā HTTP protokola
    versija ir HTTP/1.1, ko apraksta RFC 2616. HTTP/1.1 protokolu pilnībā
    atbalsta visas mūsdienīgās tīmekļa pārlūkprogrammas. Tīmekļa lappušu datnes
    formāts ir HTML, ko HTTP protokolā identificē MIME satura tips (Content
    type). Lielākā daļa tīmekļa pārlūkprogrammu bez HTML atbalsta arī citus
    formātus, tādus, kā JPEG, GIF un PNG, un tām var pievienot jaunu formātu
    atbalstu izmantojot spraudņus. Daudzas tīmekļa pārlūkprogrammas atbalsta
    arī citus URL tipus un tiem atbilstošos protokolus, piemēram, ftp: (FTP),
    gopher: (Gopher), https: (HTTPS) (ar SSL standarta palīdzību šifrēta HTTP
    versija). HTTP content type un URL tipu kombinācija ļauj tīmekļa lappušu
    veidotājiem iekļaut tajās attēlus, animācijas, video, skaņu un straumējošo
    vidi.
</p>
<p>
    Agrīnās tīmekļa pārlūkprogrammu versijas atbalstīja ļoti vienkāršu HTML
    versiju. Straujā pārlūkprogrammu attīstība noveda pie nestandarta HTML
    dialektu rašanās, kas radīja savietojamības problēmas. Mūsdienīgās tīmekļa
    pārlūkprogrammas (Mozilla, Opera un Safari) atbalsta uz standartiem
    balstītas HTML un XHTML versijas, kam vajadzētu tikt attēlotām vienādi uz
    dažādām pārlūkprogrammām.
</p>
<p>
    Bieži vien, izstrādājot tīmekļa lapas tiek izmantoti WYSIWYG HTML
    ģenerēšanas programmas, tādas, kā Macromedia Dreamweaver un Microsoft
    FrontPage, kas pamatā ģenerē standartiem neatbilstošu HTML kodu, tādējādi
    traucējot W3C standartu izstrādes darbu.
</p>
<h2 align="left">
    <a name="_Toc510435552"></a>
    <a name="_Toc248161635">8.4. WWW izveidošana</a>
</h2>
<p>
    Sākumā vienīgā tehnoloģija, ar kuras palīdzību bija iespējams veidot
    tīmeķla lappuses bija HTML tehnoloģija. Tomēr tādas lapaspuses izskatījās
    nepievilcīgas un neinteraktīvas. Tādēļ pēc kāda laika no masveida interneta
    izplatīšanas sākuma parādījās un sāka tikt izmantotas papildus tehnoloģijas
    un programmēšanas valodas.
</p>
<p>
    Tīmeķla lappuses pēc izmantojamām tehnoloģijām var sadalīt:
</p>
<ul type="disc">
    <li>
        Statiskās interneta lapas. Tās ir lappuses, kas ir izveidotas pēc
        klasiskas HTML tehnoloģijas. Tādas interneta lapas ir uzrakstītas
        pilnībā HTML vai XHTML valodā. Statiskās HTML lappuses pastavīgi
        atrodas uz servera nemainīgā veidā. Tādām lappusēm ir savas
        priekšrocības un trūkumi. Priekšrocības ir to radīšanas vienkāršība un
        aparātu resursu neliela izmantošana. Tās nepieprasa skriptu un datu
        bāžu atbalstu un var būt izvietotas absolūti jebkādā hostingā, pie tam
        tās neradīs gandrīz nekādu slodzi uz serveri, un ar tām neradīsies
        problēma, kad lappuse bremzē pie liela apmeklētāju skaita. Tādas
        lappuses var ietvert grafiku, animāciju un javascript. Statisko lappušu
        galvenais mīnuss ir interaktīvitātes trūkums. Bez tam, tādās lappusēs
        ir sarežģīti izmainīt informāciju, ārējo izskatu un lapaspušu dizainu.
    </li>
</ul>
<ul type="disc">
    <li>
        Dinamiskās interneta lapas. Dinamiskas lapaspuses neeksistē nemainīgā
        veidā uz servera, bet formējas ar skriptu palīdzību. Saturs un
        dinamiskas lapaspuses izskāts ar vienu un to pašu adresi var būt
        pilnīgi atšķirīgs atkarībā no dažādiem nosacījumiem - piemēram,
        atkarībā no laika, no konkrēta lietotāja, no pieprasījuma, kuru ieveda
        lietotājs. Skripti, kuri tiek izmantoti dinamisko interneta lapu
        formējumam, var būt uzrakstīti dažadās valodās. Izplatītās valodas ir,
        piemēram, PHP, PERL, ASP. Tādām lappusēm var piešķirt interaktīvitāti -
        piemēram, ievest dažādus pieprasījumus un īstenot meklējumu funkcijas,
        lejupladēt un saglabāt savu personīgo informāciju un īstenot saskarsmi
        ar citiem lietotājiem (kā, piemēram, viesu grāmatās, forumos) un
        daudzas citas funkcionālas iespējas. Bez tam, šo vietņu atjaunināšanas
        un pārvaldības funkcijas ir daudz vienkāršākās. Dinamisku lappušu
        mīnusi ir tas, ka tās pieprasa papildus tehnoloģiju atbalstu, rada
        paaugstināto slodzi uz serveri, tās sarežģīti optimizēt, un skriptu
        izmantošana nozīmē potenciālus draudus drošībai.
    </li>
</ul>
<ul type="disc">
    <li>
        Lappuses ar Flash un līdzīgo tehnoloģiju izmantošanu. Flash tehnoloģija
        ļauj radīt tīmekļa lappuses ļoti skaistas, interaktīvas, ar skaņu un
animāciju. Tās izskatās daudz efektīgāk nekā parastas html-lappuses.        <strong></strong>
    </li>
</ul>
<p>
    <strong> </strong>
</p>
<h2>
    <a name="_Toc510435553"></a>
    <a name="_Toc276391740">
        1.3. Statiskās tīmekļa vietnes ar pasīvām interneta lappusēm
    </a>
</h2>
<p>
    Statisku vietņu interneta lapas radīšanas tehnoloģija ir HTML (Hyper Text
    Markup Language) valoda, kura ir hiperteksta apzīmējumu valoda un CSS
    (Cascading Style Sheets) stilu kaskāžu tabulas. CSS tiek izmantots
    noformēšanai un interneta lapu atšķirīgu elementu formatēšanai, kā
    rezultātā ievērojami pazemina interneta lapu izmērus.
</p>
<p>
    Statisku vietņu interneta lapu radīšana ir darbietilpīgs process. Statiskas
    vietnes ar pasīvām interneta lapām tiek veidotas ar teksta redaktoru
    palīdzību vai HTML redaktoriem, pēc tam tie tiek ielādēti vietnē. Jaunu
    interneta lapu radīšanu vai eksistējošo lapaspušu redakciju lietotājs
    izpilda atkal redaktorā, bet pēc tam atkal ielādē timekļa vietnē.
</p>
<p>
    Parasti statiskas vietnes ar pasīvām interneta lapām tiek pielietotas
    nelielu un vidēju vietņu radīšanai ar pastāvīgu struktūru un lapaspušu
    ārējo izskatu, kuras var izvietot jebkādos hostingos, tostarp arī
    bezmaksas, kuri neatbalsta skriptu darbību.
</p>
<p>
    Tīmekļa vietņu radīšanai izmanto atšķirīgus līdzekļus: teksta redaktorus
    (piemēram, Notepad), vizuālus redaktorus (piemēram, Microsoft FrontPage,
    Adobe Dreamweaver), kā arī vietņu speciālus konstruktorus.
</p>
<p>
    Apmācībai ir lietderīgi izmantot redaktoru Microsoft FrontPage (jeb
    Microsoft SharePoint Designer ) - tas ir vizuālais HTML redaktors, kurš
    ietilpst Microsoft Office pielikumu sastāvā. Bet reālo tīmekļa vietņu
    radīšanas ir ieteicams veidot redaktorā Adobe Dreamweaver ar CSS
    tehnoloģijas izmantošanu.
</p>
<h2>
    <a name="_Toc510435554"></a>
    <a name="_Toc276391741">
        1.4. Statiskās tīmeķla vietnes ar interaktīvām interneta lappusēm
    </a>
</h2>
<p>
    Lai pievienotu interneta lapām dinamiskumu un atraktivitāti interneta lapā
    var ielikt skriptus JavaScript un VBScript scenāriju valodās, kas ir
    izpildāmi klienta datora pusē. JavaScript un VBScript skripti var
    izpildīties vai pēc lietotāja kādām darbībām vai automātiski interneta
    lapas ielādes laikā.
</p>
<p>
    HTML dokumentā var ielikt arī DHTML (dinamiskais HTML) elementus. DHTML —
    tas ir interaktīvas tīmekļa lappuses veidošanas veids. Dinamisks HTML ir
    uzbūvēts uz JavaScript programmēšanas valodas, CSS un DOM (objektu
    dokumenta modelim) stilu kaskāžu tabulām.
</p>
<p>
    HTML dokumentā var ielikt FLASH fragmentus . HTML dokumentā var ielikt
    FLASH-formas analoģiski HTML formām. Flash radīšanai tiek izmantota
    ActionScript scenāriju valoda.
</p>
<p>
    Datu apmainīšanas nodrošināšanai starp lietotāju un serveri interneta lapā
    var ielikt tīmekļa lietojumu HTML formu. Forma ir interneta lapas daļa,
    kurā lietotājs var ievest savu informāciju. Pieprasījumi formā tiek
    izpildīti ar GET vai POST metodēm.
</p>
<h2>
    <a name="_Toc510435555"></a>
    <a name="_Toc276391742">
        1.5. Dinamiskās tīmekļa vietnes, kuru interneta lappuses formējas
        servera pusē
    </a>
</h2>
<p>
    Mūsdienās dinamisku vietņu radīšanai tiek pielietoti atšķirīgi tīmekļa
    lietojumi. Tīmekļa lietojumu izstrādāšanai tiek pielietotas atšķirīgas
    tehnoloģijas, kas nodrošina dinamisku interneta lapu veidošanu. Dinamiskās
    tīmekļa lapaspuses ir spējīgas reaģēt uz informāciju, kuru ieveda
    lietotājs, t.i. var būt interaktīvas.
</p>
<p>
    Tīmekļa lietojumu izstrādāšanai izmanto divas pieejas:
</p>
<ul>
    <li>
        izstrāde uz kompilējamo moduļu bāzes;
    </li>
    <li>
        izstrāde uz interpretējamo scenāriju bāzes.
    </li>
</ul>
<p>
    Kompilējamie moduļi - ir CGI tipa moduļi, kuri ir translējami izpildāmos
    failos un izpildīti ar tīmekļa serveri. Pirmie tīmekļa lietojumi dinamisku
    vietņu radīšanai bija atsevišķi CGI moduļi (scenāriji uzrakstīti Perl
    valodā), kuri tiek izpildīti servera pusē pēc lietotāja pieprasījuma. CGI
    -scenāriji ir parastas programmas. Tādu moduļu izpildes rezultāts ir
    lapaspuse HTML formātā.
</p>
<p>
    Internetā var bezmaksas lejupladēt CGI skriptus vai CGI moduļus (viesu
    grāmatas, atsauču katalogus, meklēšanu), kuri tiek izpildīti uz tīmekļa
    servera puses. No citas puses Common Gateway Interface (CGI) - ir datu
    apmainīšanas standarta interfeiss, kas noteic klientu lietojuma un tīmekļa
    servera mijiedarbības veidu. CGI nodrošina skripta palaišanu uz servera un
    mijiedarbību ar to. Turpmāk šīs pieejas realizācijai sāka pielietot ISAPI
    un NSAPI interfeisus (serveru paplašinājumi).
</p>
<p>
    Interpretējamo scenāriju gadījumā vietņu radīšanai tiek pielietoti serveru
    skripti tā saucamās scenāriju valodās. Scenāriju kods, tāpat kā НТML kods,
    ir interpretējamais kods, tādēļ HTML un scenārijus var kombinēt. Serveru
    skriptu īpaši izplatītās valodas: Perl, ASP, JSP, PHP, Cold Fusion, Python.
</p>
<p>
    Scenāriji mijiedarbojas ar objektiem uz servera un ģenerē izejas
    informāciju HTML formātā.. Ja tīmekļa serveris saņem pieprasījumu uz tāda
    tipa lapaspusi, tad viņš interpretē visus lapaspuses scenārijus, un
    rezultātā ir ģenerējama interneta lapa HTML formātā.
</p>
<p>
    Starp dinamisko interneta lapu radīšanas tehnoloģijām (ar izstrādes vidēm)
    īpaši populāras ir: CGI, PHP, ASP, ASP.NET, JSP, Cold Fusion, AJAX, Python,
    CSS, DB2 datu bāze, MsSQL datu bāze, Oracle datu bāze, Access datu bāze.
</p>
<p>
    Servera skriptu valodu vietnes radīšanai izvēlas atkarībā no uzdevumu
    veidiem. Mazu un vidēju interaktīvu vietņu radīšanai ir lietderīgi
    pielietot PHP scenāriju valodu. PHP konkurenti ir ASP tehnoloģijas, JSP,
    Cold Fusion, Perl. PHP valodas priekšrocība ir tas, ka tā ir bezmaksas, ir
    atvērti tās pirmkodi un tā strādā gandrīz uz visām platformām.
</p>
<p>
    Dinamisko vietņu radīšanai (izstrādāšanai) un pavadībai izmanto CMS
    (Content Management System) - pārvaldes sistēmas. Ir populāras tādas
    pārvaldes sistēmas kā Drupal, Joomla un WordPress. Uz šo CMS bāzes var
    radīt funkcionālas un viegli vadāmas PHP lappuses. Drupal, Joomla un
    WordPress ir bezmaksas. Vietņu izstrādāšanas līdzekļi nodrošina saturīgas
    daļas atdalīšanu no dizaina (interneta lapas šablona). Tas dod iespēju
    izmainīt interneta lapu saturu, ne skarot to dizainu un izmainīt vietnes
    šablonu ne skarot tās lapaspušu saturu.
</p>
<h2>
    <a name="_Toc510435556">
        1.6. Dinamiskās tīmekļa vietnes, kuru interneta lappuses formējas
        klienta pusē.
    </a>
</h2>
<p>
    Dinamiskās vietņu, kuru interneta lapas ir ģenerējamas klienta pusē,
    radīšanai izmanto JavaScript un VBScript scenāriju valodas, kā arī Java
    sīkprogrammas un ActiveX tehnoloģiju. Viens no tādu vietņu rādīšanas
    tehnoloģijām ir Flash tehnoloģija un tai lidzīgas.
</p>
<p>
    Flash tehnoloģija ir paredzēta vektoriālu grafisku pielikumu radīšanai. Ar
    Flash palīdzību var radīt pilnvērtīgu tīmekļa lappusi, bet pie tam
    informācija tiek sadalīta lielājos failos, kuru ielādei pieprasāms daudz
    laika. Sodien bieži Flash bieži izmanto atsevišķo HTML dizaina elementu
    radīšanai, piemēram logotipu, informatīvo joslu un citu animēto grafisku
    elementu radīšanai.
</p>
<p>
    Flash ir lietderīgi izmantot tur, kur ir maz teksta, bet kur ir
    nepieciešami animēti efekti, t.i. tur, kur flash nodrošina vektoriālu
    animēto failu radīšanu ar nelielu ielādes laiku. Papildus, tīmekļa vietnes
    radītas pilnīgi uz Flash bāzes, tiek slikti indeksēti meklējumu sistēmās.
    Flash animācijas radīšanai pielieto Adobe Flash tehnoloģiju, kura nodrošina
    iespēju strādāt ar ActionScript.<a name="_Toc276391744"></a>
</p>
<h2 align="left">
    <a name="_Toc510435557">8.5.</a>
    WWW tehnoloģiju izmantošana datu bāzes pieejai
</h2>
<p>
    Daudzas organizācijas izmanto elektroniskas datu bāzes savējo darba procesu
    atbalstam. Bieži tādas sistēmas ir paredzetas vienam - diviem lietotājiem,
    izpildīti ar dbf orientēto izstrādāšanas līdzekļu izmantošanu: Clipper,
    Dbase, FoxPro, Paradox, Access . Parasti tiek izmantotas dažādass tādas
    bāzes, kas ir neatkarīgas viena no otras. Ja informācija, ko glabā tādās
    DB, ir nepieciešama ne tikai tiešiem lietotājiem, tad tās tālākajai
    izplatīšanai tiek izmantotas papīru atskaites un izziņas, ko radīja datu
    bāze.
</p>
<p>
    Ar lokālu tīklu rašanos, ar tādu tīklu pieslēgšanu Internetam rodas iespēja
    no jebkādas organizācijas darbvietas saņemt piekļūšanu pie informatīva
    tīkla resursa. Tomēr, mēģinajot izmantot eksistējošās DB, rodas problēmas,
    saistīti ar darbvietu viendabīguma prasībām (lai palaistu piemērotus
    interfeisus), ar spēcīgu trafiku tīklā, failu servera pārslodzi un
    attālinātā darba neiespējamību. Par problēmas atrisinājumu varētu būt
    unificētā WWW interfeisa izmantošana, lai piekļūtu organizācijas resursiem.
    World Wide Web tehnoloģija saņēma tik plašu izplatīšanu savu lietotāja
    interfeisu vienkāršības dēļ.<a name="_Toc377973168"></a> No šiem
    priekšnoteikumiem rodas sakrāto datu pārveides uzdevums WWW hiperteksta
    dokumentos. Citiem vārdiem, ir nepieciešams nodrošinat WWW pieeju
    eksistējošajām datu bāzēm.
</p>
<p>
    WWW tehnoloģiju izmantošanai piekļūšanas nodrošinājumam pie informatīviem
    resursiem ir nepieciešama nākamo komponentu (8.5.att.) eksistence:
</p>
<p>
    1. IP - tīkli ar bāziska datu pārraides ar numerācijas un maršrutizācijas
    vienotu politiku pakalpojumu salikuma atbalstu un DNS vārdu strādājošo
    servisu.
</p>
<p>
    2. Izdalītais informatīvais serveris – WWW serveris, kas nodrošina
    hiperteksta dokumentu piešķiršanu caur IP – tīklu, atbildējot uz WWW
    klientu pieprasījumiem.
</p>
<p align="center">
    <img
        width="564"
        height="244"
        src="www_files/image010.jpg"
    />
</p>
<p align="center">
    8.5. att. Komponenti DB pieejas nodrošināšanai
</p>
<p>
    Nododamie hiperteksta dokumenti ir noformējami HTML standartā - hiperteksta
    dokumentu apraksta valodā. Šie dokumenti var glabāties gan statiskā veidā
    (failu kopums uz diska), vai dinamiski komponēties ar speciālu programmas
    nodrošinājumu atkarībā no pieprasījuma parametriem. Dinamiskās HTML
    -dokumentu komponēšanai WWW serveris izmanto speciālā veidā noformētās CGI
    -programmas.
</p>
<p>
    Konkrētas DB specifikas sastāvā ietilpst gan tehnoloģiski pamati, tādi kā
    DBVS veids, interfeisu veids, sakari starp tabulām, integritātes
    ierobežojumi, gan organizatoriski lēmumi, kas ir saistīti ar datu bāžu
    aktualitātes atbalstu un piekļūšanas nodrošinājumu.
</p>
<p>
    Nodrošinot WWW pieeju eksistējošām DB, ir iespējami dažādi tehnoloģiski un
    organizatoriski risinājumi. WWW tehnoloģijas izmantošanas praktika
    piekļūšanai eksistējošajiem DB dod tehnoloģisku risinājumu plašu spektru.
    Konkrētu risinājumu izvēle piekļūšanas nodrošinājumam ir atkarīga no
    konkrētas DBVS specifikas un no tādiem faktoriem, kā speciālistu esamība,
    kas ir spējīgi ar minimālām izmaksām apgūt tehnoloģisku risinājumu noteiktu
    zaru, citu DB eksistence, WWW pieeja ar minimāliem papildizdevumiem.
</p>
<p>
    <a name="_Toc377973170"></a>
    WWW - piekļūšana eksistējošajām datu bāzēm var notikt pēc tādiem
    scenārijiem:
</p>
<h2>
    <a name="_Toc510435558"></a>
    <a name="_Toc276391745">
        1.7. DB satura vienreizīga vai periodiska pārveidošana statiskos
        dokumentos
    </a>
</h2>
<p>
    Šajā variantā DB saturu izskata speciāla programma, kas rada lielu failu
    daudzumu – saistīto HTML dokumentu (8.6.att). Saņemtie faili var būt
    pārnesti uz vienu vai dažiem WWW serveriem. Piekļūšana tiem notiek kā pie
    statiskiem servera hiperteksta dokumentiem.
</p>
<p align="center">
    <img
        width="481"
        height="132"
        src="www_files/image012.jpg"
    />
</p>
<p align="center">
    8.6. att. DB satura pārveidošana statiskos dokumentos
</p>
<p>
    Šis variants ir raksturojams ar minimāliem sākumu izdevumiem. Tas ir
    efektīvs ar vienkāršas struktūras datu nelieliem masīviem, kā arī ar datu
    aktualitātes pazeminātajām prasībām. Bet trūkums ir tas, ka nav realizējams
    meklēšanas mehānismi, kaut ir iespējama attīstīta indeksācija.
</p>
<p>
    <a name="_Toc377973171"></a>
    Par pārveidotāju var būt programmu komplekss, kas automātiskā vai
    pusautomātiskā veidā ģenerē statiskus dokumentus. Programma-pārveidotājs
    var būt gan patstāvīgi izstrādāta programma, gan atskaišu ģeneratoru klases
    integrētais līdzeklis.
</p>
<ul type="disc">
    <li>
        <a name="_Toc276391746">
            <strong>
                Hiperteksta dokumentu dinamiska radīšana uz DB satura bāzes
            </strong>
        </a>
        <strong></strong>
    </li>
</ul>
<p>
    Šajā variantā piekļūšana DB notiek ar speciālu CGI - programmu, kas ir
    palaižamā ar WWW serveri, atbildējot uz WWW klientu pieprasījumu. Šī
    programma, apstrādājot pieprasījumu, izskata DB saturu un rada HTML izejas
    dokumentu (8.7..att.).
</p>
<p align="center">
    <img
        width="514"
        height="127"
        src="www_files/image014.jpg"
    />
</p>
<p align="center">
    <strong>8.7. att. DB satura dinamiskā pārveidošana dokumentos</strong>
</p>
<p>
    Šis risinājums ir efektīvs lielām datu bāzēm ar sarežģīto datu struktūru,
    ar meklēšanas operāciju atbalstu, biežu datu atjaunināšanu un DB
    sinhromizētas pārveidošanas neiespējamību statiskos dokumentos. Šajā
    variantā iespējams īstenot DB izmaiņas ar WWW interfeisiem.
</p>
<p>
    Par šīs metodes trūkumiem var pieņemt pieprasījumu apstrādes lielu laiku,
    pastāvīgas piekļūšanas galvenai datu bāzei nepieciešamību, DB papildus
    atbalsta līdzekļu ielādi, kas ir saistīti ar WWW servera pieprasījumu
    apstrādi.
</p>
<p>
    Tādas tehnoloģijas realizācijai nepieciešams izmantot WWW servera
    mijiedarbību ar palaižamajām CGI programmām. Programmlīdzekļu izvēle ir
    pietiekami plaša - programmēšanas valodas, atskaišu ģeneratoru tipa
    integrētie līdzekļi. DBVS ar iekšējām programmēšanas valodām eksistē šīs
    valodas dažādi izmantošanas varianti dokumentu ģenerācijai.
</p>
<h2>
    <a name="_Toc510435559"></a>
    <a name="_Toc276391747">1.8. Piekļūšana datu bāzei servera pusē</a>
</h2>
<p>
    Mehānisms tiek realizēts uz divu tehnoloģiju pamata: formu ieslēgšanas
    iespējas dokumentā, kas ir izveidots HTML valodā, un ārējo Web programmu
    izmantošanas iespējas, kuru mijiedarbība notiek caur specificēto CGI
    protokolu vai izstrādāto vēlāk API (Application Program Interface).
</p>
<p>
    Piekļūšanas datu bāzei realizācijas uz CGI pamata kopēja shēma ir tāda:
</p>
<ul>
    <li>
        izskatot dokumentu klients satiek atsauci uz lapaspusi, kas satur vienu
        vai dažas formas, kas ir paredzētas datu pieprasījumam no datu bāzes;
    </li>
    <li>
        klients pieprasa šo lapaspusi; blakus neaizpildītajām formām lapaspuse
        var saturēt kopēju informāciju par datu bāzi un par piedāvājamo formu
        iecelšanu;
    </li>
    <li>
        ja klientu patiešām interesē informācija no datu bāzes, tad viņš
        aizpilda vienu no formām un aizlaiž aizpildīto formu uz serveri;
    </li>
    <li>
        saņemot aizpildīto formu, serveris palaiž atbilstošo ārējo programmu,
        nododot viņai parametrus un saņemot rezultātus uz CGI protokola bāzes;
    </li>
    <li>
        ārēja programma pārveidos pieprasījumu, kas ir pausts ar aizpildītās
        formas palīdzību, pieprasījumā valodā, kas ir saprotama datu (parasti
        SQL valoda) bāžu serverim;
    </li>
    <li>
        ārēja programma mijiedarbojas ar datu bāžu serveri; mijiedarbība var
        būt tieša, ja ārēja programma ir cieti piesaistīta konkrētam SQL
        serverim, vai ar protokola un atbilstošā ODBC draivera izmantošanu, ja
        cietas piesaistes nav;
    </li>
    <li>
        pēc pieprasījuma rezultātu saņemšanas ārēja programma saformē
        atbilstošo virtuālu vai reālu HTML-lappusi, nodod to serverim un
        pabeidz savu izpildi;
    </li>
    <li>
        serveris nodod saformēto HTML lappusi klientam.
    </li>
</ul>
<p>
    Jebkāda ārēja programma, palaižamā ar tīmekļa serveri atbilstībā ar CGI
    specifikācijām, ir CGI skripts. CGI skriptu var uzrakstīt programmēšanas
    valodā (C, C++, Pascal) vai komandu valodā (shell valodas, perl un citas.).
    CGI skripti Web servera pusē dod iespēju pārnest lietojuma loģikas daļu no
    klienta puses servera pusē.
</p>
<p>
    Kā redzams, izmantojot CGI, lietotāja pieprasījuma interpretācija tiek
    veikta ar CGI skriptu. Skripts var būt orientēts uz datu pieprasījuma no
    fiksētās bāzes fiksētās tabulas, vai spējīgs izpildīt patvaļīgu
    pieprasījumu no datu bāzes vienai vai dažām tabulām, kas ir identificējamas
    klienta parametros.
</p>
<p>
    CGI skriptu izmantošana Web servera pusē dod iespēju klienta pusē palaist
    tikai salīdzinoši vienkāršas caurskatīšanas programmas, jo visa darba
    loģika ar datu bāzēm pāriet uz Web servera pusi. Trūkums ir tas, ka pie
    jauna CGI skripta pieslēgšanas nepieciešamības ir nepieciešama servera koda
    modifikācija.
</p>
<h2>
    <a name="_Toc510435560"></a>
    <a name="_Toc276391748">1.9. Piekļūšana datu bāzei klienta pusē</a>
</h2>
<p>
    Īpaši jaudīgus līdzekļus piekļūšanas datu bāzei nodrošinājumam pie datu
    bāzēm Web –klienta pusē nodrošina Java valoda. Java - ir objektorientētas
    programmēšanas valoda, tā nesatur adrešu aritmētikas līdzekļus, neatbalsta
    mantošanas mehānismu. Tāpēc Java programmas korektumu var pārbaudīt līdz
    tās reālajai izpildei.
</p>
<p>
    HTML dokumenta izstrādāšanas tehnoloģija dod iespēju uzrakstīt papildus
    Java programmu patvaļīgu daudzumu, kompilēt tos mobilājos kodos un likt
    atsauces uz atbilstošajiem kodiem HTML dokumentā. Tādas papildus Java
    programmas sauc par sīkprogrammām (Java - applets). Saņemot piekļūšanu
    dokumentam, kas satur atsauces uz apletiem, klientu caurskatīšanas
    programma pieprasa no Web servera visus mobilus kodus. Tos var izpildīt
    uzreiz pēc ielādes klienta datorā vai aktivizēt ar speciālu komandu
    palīdzību.
</p>
<p>
    Tā kā sīkprogramma ir patvaļīga Java programma, tad tā var būt specializēta
    darbam ar ārējām datu bāzēm. Java programmēšanas sistēma iekļauj klašu
    attīstītu salikumu, kas ir paredzētas grafiska lietotāja interfeisa
    atbalstam. Balstoties uz šo klašu izmantošanu, applets var saņemt no
    lietotāja informāciju, kas raksturotu viņa pieprasījumu datu bāzei, tajā
    pašā veidā, kā ar HTML valodas formu standarta mehānismu, bet var arī
    pielietot jebkādu citu interfeisu.
</p>
<p>
    Java sīkprogrammas mijiedarbībai ar datu bāžu ārēju serveri ir izstrādāts
    specializētais JDBC protokols, kurš, faktiski, savieno mijiedarbibas
    funkcijas starp mobilu Java kodu interpretatoru - un ODBC, kā arī iekļauj
    ODBC.
</p>
<p>
    Java sīkprogrammu izmantošana nodrošina plašāko risinājumu. Sīkprogramma ir
    HTML dokumenta daļa. Jaunas Java sīkprogrammas ieslēgšanai vajag tikai
    pārkomponēt dokumentu un nav nepieciešams veikt izmaiņas Web serverī. No
    citas puses klienta datoram jābūt jaudigākām, lai pieņemamā laikā tikt galā
    ar visu sīkprogrammu interpretāciju.
</p>